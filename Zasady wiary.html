<!DOCTYPE html>
<html lang="en" dir="ltr">
  <head>
    <meta charset="utf-8">
    <title>Zasady wiary KWCH</title>
  </head>
  <body>
    <h3>Zasady wiary <a href="https://pl.wikipedia.org/wiki/Ko%C5%9Bci%C3%B3%C5%82_Wolnych_Chrze%C5%9Bcijan_w_RP"> Kościoła Wolnych Chrześcijan: </a></h3>
    <ol>
      <li>Biblia</li> Biblia
  Wierzymy, że Biblia składa się z 39 kanonicznych ksiąg Starego Testamentu i 27 kanonicznych ksiąg Nowego Testamentu. Jest Słowem Bożym i jako Pismo Święte jest przez Boga natchnione, nieomylne i stanowi pełne objawienie oraz najwyższy autorytet w sprawach wiary i życia chrześcijanina.

  <li>Bóg</li>
  Wierzymy w jedynego Boga, Stworzyciela wszechświata, Wiekuistego i Wszechmogącego, jako naszego Ojca, który jest w niebie.

  <li>
    Syn Boży
  </li>
  Wierzymy w boskość Pana Jezusa Chrystusa
  - jedynego Syna Bożego, Zbawiciela i Pośrednika, narodzonego według ciała z dziewicy Marii,
  - w Jego zastępczą śmierć na krzyżu za grzechy świata,
  - w Jego zmartwychwstanie w ciele i wniebowstąpienie,
  - w Jego powtórne przyjście.

  <li>
  Duch Święty
  </li>
  Wierzymy, że Duch Święty jest osobą boską pochodzącą od Ojca i Syna, wiekuiście współistniejącą z Ojcem i Synem. Został dany Kościołowi jako Orędownik, mieszka w Kościele i w każdym jego członku i każdemu odrodzonemu człowiekowi daje dary duchowe według swojej woli.

  <li>
    Czasy ostateczne i wieczność
  </li>
  Wierzymy w:
  - zmartwychwstanie ciała,
  - pochwycenie wierzących,
  - powtórne przyjście Pana Jezusa Chrystusa na ziemię i ustanowienie przez Niego Tysiącletniego Królestwa,
  - wieczne zbawienie i wieczne potępienie.

  <li>
    Chrzest wiary
  </li>
  Wierzymy, że jest wolą Pana Jezusa Chrystusa, aby odrodzony chrześcijanin, który stał się Jego naśladowcą, został w wieku świadomym ochrzczony przez zanurzenie w wodzie.

  <li>
     Wieczerza Pańska
  </li>
  Wierzymy, że jest wolą Pana Jezusa Chrystusa, aby obchodzić pamiątkę śmierci Pańskiej pod dwiema postaciami: chleba i wina.

  <li>
    Jedność Kościoła
  </li>
  Wierzymy, że wszyscy odrodzeni, wierzący w Pana Jezusa Chrystusa są członkami Kościoła, którego głową jest Chrystus. Każdy, kto przyjął przez wiarę Pana Jezusa Chrystusa, przyjął równocześnie Ojca i Ducha Świętego. Każdy nowonarodzony chrześcijanin ma Ducha Świętego jako zadatek i powinien dążyć do życia w Jego pełni.

  <li>
    Zasady życia
  </li>

  Każdy wierzący przestrzega zasady powszechnego kapłaństwa i należy do jednego ze Zborów. Członkowie żyją zgodnie z przykazaniem:
  - miłości Boga i bliźniego, oraz
  - trwają w nauce apostolskiej, w społeczności z wierzącymi, w łamaniu chleba i w modlitwach.

  <li>
    Stosunek do państwa
  </li>
  Członkowie Zborów zgodnie z nauką Nowego Testamentu są lojalnymi obywatelami i starają się o pomyślność swej ziemskiej ojczyzny.
    </ol>

  </body>
</html>
